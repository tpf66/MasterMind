# MasterMind
Manuale d'Uso - App MasterMind

Questo manuale ti guiderà attraverso l'uso dell'app e ti aiuterà a sfruttare al massimo l'esperienza di gioco. 

1. Schermata Principale (Home)

Dopo aver avviato l'app, ti troverai nella schermata principale, nota come "Home". Da qui, puoi accedere a tutte le funzionalità principali dell'app.

•	Inizia una Nuova Partita: Puoi scegliere tra due modalità di gioco: "Facile" e "Normale". Ogni modalità ha le proprie regole, quindi scegli quella che preferisci.

•	Visualizza la Cronologia: Tocca il pulsante "Game History" per accedere alla cronologia delle partite giocate. Qui troverai dettagli come la data, la durata e il risultato di ogni partita.

•	Istruzioni del Gioco: Se è la prima volta che giochi a MasterMind o hai bisogno di un promemoria sulle regole, tocca il pulsante in alto a destra per accedere alle istruzioni del gioco.

2. Modalità di Gioco

Dopo aver iniziato una nuova partita, entrerai nella modalità di gioco. L'obiettivo principale è indovinare il codice segreto generato casualmente dal computer.

•	Modalità Facile: In questa modalità, il codice segreto è composto da 5 colori diversi senza ripetizioni. Usa la tua logica per indovinare il codice nel minor numero possibile di tentativi.

•	Modalità Normale: Qui, il codice segreto è composto da 5 colori, e alcune ripetizioni sono possibili. Questa modalità rappresenta una sfida aggiuntiva.

3. Come Giocare

•	Seleziona i Colori: Tocca le caselle colorate per selezionare i colori del tuo tentativo. Per rimuovere una selezione, tocca nuovamente la casella.

•	Conferma il Tentativo: Una volta selezionati i colori, tocca il pulsante "Submit" per confermare il tuo tentativo. Riceverai un feedback sui colori corretti nella posizione giusta (blu chiaro) e quelli corretti nella posizione errata (blu scuro).

•	Tenta di Indovinare: Continua a fare tentativi fino a quando non hai indovinato il codice segreto o hai esaurito tutti e dieci i tentativi disponibili.

4. Cronologia delle Partite

•	Nella schermata "Game History", troverai un elenco delle tue partite passate.
•	Puoi anche vedere i dettagli di ogni partita effettuata, tra cui il risultato, la data e la durata.
•	Hai la possibilità di eliminare partite selezionate toccando il pulsante "Delete" accanto a ciascuna partita.
•	Inoltre puoi scegliere di continuare a giocare le partite non concluse se si è scelto di salvarle.
